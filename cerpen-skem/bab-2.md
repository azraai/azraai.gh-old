---
layout: writing
title: Bab 2
side: Ini adalah sebahagian draf projek experimental. Tiada kena mengena dengan yang hidup mahupun yang telah pergi.
date: 2012-06-07
section_url: /cerpen-skem
---

Ogos 19. Hari terakhir Afiq Nazrin membancuh kopi di Coffee Bean KLCC. Syif petang.

Nekad. Malam tersebut Afiq ingin meluahkan isi hatinya, pada gadis Dome tersebut.

Setengah selepas tengah malam. Operasi membancuh kopi tamat. Kedai kopi esklusif sudah dibersih, pintu ditutup.

Gadis Dome tersebut pun baru keluar kedai. Maka Afiq Nazrin berjalan ke arah si dia.

Beberapa langkah lagi, tiba-tiba kedengaran "Hai, awak". Muncul seorang jejaka merangkul gadis Dome tersebut.

Bagai halilintar membelah langit. Begitulah keadaan mental Afiq Nazrin. Berlalu pulang ke Padang Merbok.

Afiq tidur semalaman di bawah tiang ragbi Padang Merbok pada malam tersebut.

Malam tersebut hatinya seperti NaCl dikocak di dalam air suling. Vigorous! Apakan daya. Gadis idaman hati milik orang lain.

Afiq pulang ke Selayang selepas dikejutkan oleh Penguatkuasa DBKL. Hatinya masih memikirkan hal semalam.

Tapi hidup bukan untuk melihat kebelakang, hidup untuk merencana masa hadapan. 15 hari lagi akan ke Skudai.

12 hari terdahulu, beliau berjaya ditawarkan menyambung pengajian dalam bidang kejuruteraan elektrik di UTM.

Untuk 15 hari berikutnya beliau pulang ke Padang Rengas, menyiapkan diri untuk ke dunia akademia.

15 hari yang panjang. Afiq Nazrin mula memikirkan masa depan. Beliau mahu menyumbang pada jagat, bukan sampah masyarakat.

Tapi apa yang lebih penting beliau tidak mahu menghembus asap lagi. Dia tidak mahu Winston menjadi sebahagian identitnya.

4 tahun ini mungkin satu tempoh yang cukup untuk mengubah diri. Carpe Diem kata orang Perancis. Mungkin. Mungkin. Mungkin.

Selesa, September 4, Jam 12 tengahari. Stesen Keretapi Ipoh. Afiq akan memulakan perjalan ke Skudai, menaiki kereta api.

Beliau berseorang bersama beg baju dan satu bungkusan ilmu dari zaman SPM dan Matrikulasi. Mungkin bermanfaat getus hatinya.

Beliau tiba di Stesen Kempas pada jam 6.30 pagi. Sempat bertemu tuhan sebelum ke Skudai.

Sesudah bertemu tuhan, beliau mencari teksi untuk ke Skudai. Kolej 6 arah tujunya seperti di surat tawaran.

Tiba di Kolej 6. Masih belum ramai. beliau meletakkan barang di tempat disediakan.

Masuk ke Dewan untuk urusan hostel. Baru beberapa orang mahasiswa mendaftar. Kunci diambil. Bilik di tuju.

4 jam seterusnya, Afiq Nazrin mengemas barang dan merehatkan diri. Taklimat hanya akan bermula pada pukul 2.30.